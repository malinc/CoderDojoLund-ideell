#Styrdokument

I detta styrdokument används “CoderDojo” som beteckning för den ideella rörelse vars huvudsyfte 
är att anordna icke-kommersiella datorklubbar som är gratis för deltagarna och präglade av 
öppen källkod. Med ”Dojos” menas de icke-kommersiella datorklubbar som startats för att stödja 
nätverksbildande och för att sprida CoderDojos filosofi.

Alla Dojos är självständiga och oberoende grupper som startats för att inspirera barn och ungdomar 
att lära sig programmera. Olika Dojos bedriver sin verksamhet på olika vis men alla Dojos är präglade av samma anda.

* Vi förbinder oss att inspirera och hjälpa barn och ungdomar lära sig hur man skapar teknologi.
* Vi förbinder oss att se till att barnens säkerhet är den högsta tänkbara.
* Vi förbinder oss att inte ta betalt från de deltagande barnen eller deras föräldrar.
* Vi förbinder oss att uppmuntra föräldrarnas delaktighet i vår verksamhet.
* Vi förbinder oss att dela med oss av vår kunskap gratis.
* Vi förbinder oss att dela med oss av vår kunskap med vår egen Dojo såväl som andra Dojos.
* Vi förbinder oss att visa aktning för och upprätthålla det goda rykte det globala CoderDojo nätverket har.
* Vi förbinder oss att uppmuntra samarbete, kamratbedömning och grupprojekt.
* Vi förbinder oss att välkomna frivilliga mentorer och deltagande barn oberoende av deras kön, etnicitet, sexuell läggning, 
trosuppfattning, religion eller förmåga.

CoderDojo förbinder sig i sin tur att:
* handla på ett sätt som kommer det globala CoderDojo nätverket till godo.
* underlätta för nätverket att sprida kunskap.
* dela med sig av alla resurser gratis.
* uppmuntra aktivt deltagande i organisationen.
